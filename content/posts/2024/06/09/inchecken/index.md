---
title: 'Vergeet niet om in te checken (VII)'
date: 2024-06-09T13:30:18+02:00
language: nl
categories:
- articles
tags:
- inchecken
- nederlands
---

Welkom bij de zevende deel van deze serie: vergeet niet om in te checken. In deze serie schrijf ik een beetje over mijn leven in het Nederlands. Vandaag gaan we het over mei en een beetje van het begin van juni hebben.

<!--more-->

## 🎓 Lessen {#lessen}

Net zoals vorige keer heb ik hier niet zo veel updates over. Mijn B1 cursus is beëindigd net zoals gepland en nu ben ik met een B1+ cursus begonnen. Dit is mijn laatste cursus, tenminste voor de voorzienbare toekomst.

Ik denk dat mijn Nederlands nu op een redelijk niveau is. Bovendien vind ik dat vanaf een bepaald moment het beter is om de taal gewoon te blijven gebruiken zonder de druk van de lessen. Lessen zijn zeker nuttiger in lagere niveaus wanneer je nog steeds geen goed greep op de grammatica hebt. Daarna moet je de taal gewoon blijven gebruiken: met mensen praten, naar muziek luisteren, naar Tv-programma’s kijken, enzovoort.

## 💼 Eerste werkweek {#eerste-werkweek}

Vorige week was mijn eerste week bij mijn nieuw werk. Bijna iedereen in het nieuwe bedrijf spreekt Nederlands behalve een persoon. Mijn algemeen strategie is om met iedereen die ik kan in het Nederlands te praten zolang iedereen in de kamer Nederlands kan praten of dat is niet over heel technische aspecten gaat.

We zijn ook naar een conferentie in Berlijn geweest waar ik de rest van het team kon leren kennen. Dit omdat een deel van het team in Amsterdam werkt terwijl de andere half in Eindhoven. Ik heb vier dagen in het Nederlands overleefd.

Als ik met een of twee mensen praat is het prima, maar met meerdere mensen wordt het nog steeds een beetje moeilijk. Vooral als het over snelle interacties gaat. Maar dit komt met tijd denk ik. Ik kan niet verwachten dat ik al zo’n soort conversaties soepel kan volgen als ik nooit in zo’n situaties ben geweest.

---

We zijn nog een keer aan het einde. Dit artikel werd een beetje kleiner dan verwacht, maar ik heb niets meer te vertellen. Misschien wordt het langer volgende maand. Nou, tot volgende maand!
