---
title: Waarom We Politiek Niet Alleen Aan Politici Kunnen Overlaten
date: 2025-09-20T14:02:58+02:00
location:
  latitude: 51.44593
  longitude: 5.46159
  locality: Eindhoven
  region: North Brabant
  country: Netherlands
categories:
  - writings
tags:
  - reviews
  - nederlands
  - politics
  - book reviews
  - society
syndication:
  - at://did:plc:xsx3bphrwkgeo3qnfjhzmdra/app.bsky.feed.post/3lzbdmtys7724
  - at://did:plc:xsx3bphrwkgeo3qnfjhzmdra/site.standard.document/3mebya3e6br2k
  - https://fosstodon.org/@hacdias/115236530157656715
rating: 5
read:
  author: Eva Rovers
  cover:
    height: 1200
    url: image:2025-09-20-waarom-we-politiek-niet-alleen-aan-politici-kunnen-overlaten
    width: 742
  pages: 214
  publisher: De Correspondent
  uid: isbn:9789493254671
---

Het wantrouwen in de politiek neemt toe, terwijl politiek een onderwerp blijft waarover veel mensen niet willen praten. Toen ik *Waarom We Politiek Niet Alleen Aan Politici Kunnen Overlaten* bij de boekenwinkel heb gezien, dacht ik: "oh, dat klinkt interessant".

<!--more-->

Ik heb het boek niet meteen gekocht, omdat ik dacht dat het misschien te ingewikkeld zou zijn voor mijn Nederlands. Maar ja, het klonk interessant en ik had een paar weken geleden een heel interessant artikel op De Correspondent gelezen dat me onder de indruk had gelaten. Uiteindelijk heb ik het boek gekocht.

Het boek, zoals zoals je uit de titel kunt halen, gaat over hoe gewone mensen zoals jij en ik kunnen bijdragen aan de politieke wereld. Hoe zou een democratie eruitzien waar gewone mensen meer macht hebben?

In de eerste hoofdstukken laat de schrijfster ons zien hoe op verschillende plekken in Europa, met name Duitstalige België, Marseille, Aken, Brussel, en Parijs, burgerberaden en burgerparlementen zijn ontstaan. Verder verdiept ze zich in hoe ze werken en ook in de voordelen en nadelen van de manieren waarop ze ingesteld zijn.

Het idee is dat dit soort parlement de democratie kan versterken. Een van de nadelen van de representatieve democratie  is dat partijen steeds meer gaan focussen op kortetermijnpolitiek. Verder willen ze ook laten zien hoe ze anders zijn dan andere partijen, in plaats van werken aan overeenkomsten, hoe kunnen we dingen samen oplossen en samen tot een conclusie komen.

Verkiezingen en representatieve democratie blijven een van de hoekstenen van de democratie. Het idee hier is om een burgerparlement te gebruiken als aanvulling. Zo'n parlement heeft een paar kenmerken: loting, roulatie, overleg, continuïteit en invloed. Hoe een dergelijk parlement eruitziet is heel afhankelijk van het land, net als de andere bestande parlementen.

Persoonlijk vind ik het een goed idee: net zoals in het boek vaak benoemd wordt: het is belangrijk dat democratie blijft ontwikkelen, net als de wettenschap. De samenleving verandert, en  dus ook hoe de democratie eruitziet. Mensen moeten zich verantwoordelijk voelen in plaats van machteloos. Een burgerparlement kan ook tot meer vertrouwen leiden in de politiek.

Ik vraag me nu ook af hoe ik meer betrokken zou kunnen raken bij de maatschappij. In Portugal heb ik meegedaan aan het Jeugdparlement en ik vond het destijds ontzettend leuk. Misschien moet ik gaan onderzoeken of er initiatieven zijn waar ik aan mee kan doen.

Het boek is een diepgaande analyse van burgerparlementen en eindigt met een hoopvolle verhaal over een toekomstig Nederland, waar een Derde Kamer is opgericht. Ik zou het echt aan iedereen aanraden.
