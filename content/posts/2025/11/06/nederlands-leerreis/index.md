---
title: 'Van Frustratie Tot Vloeiend: Mijn Nederlands Leerreis'
date: 2025-11-06T16:20:42+01:00
location:
  latitude: 51.44592
  longitude: 5.4616
  locality: Eindhoven
  region: North Brabant
  country: Netherlands
categories:
  - writings
tags:
  - personal growth
  - nederlands
  - language learning
  - dutch
  - milestones
---

Soms kom ik mensen tegen die mij vragen: hoe heb jij Nederlands geleerd? De afgelopen jaren heb ik hier vaak over mijn Nederlands leeravontuur geschreven, maar ik heb nooit een samenvatting van het hele proces opgeschreven. Het ging altijd meer over updates of mijlpalen die ik had bereikt. Dus vandaag kom ik met het hele verhaal op een rijtje.

<!--more-->

## De Eerste Stappen

In augustus 2020 ben ik naar Eindhoven verhuisd. Hier heb ik meerdere keren over gepraat, en ik zou [dit artikel](/2025/08/06/road-to-eindhoven/) - in het Engels - aanraden. Niet lang nadat ik met mijn masterprogramma begonnen was, besloot ik om Nederlands te leren. De universiteit had gratis Nederlands lessen voor buitenlandse studenten, dus ik heb me gewoon aangemeld.

Voor zover ik me kan herinneren, waren die lessen maar één keer per week en één uur lang. Dus dat was niet veel. Ik heb de twee eerste cursussen op de universiteit gevolgd en afgerond. Dit duurde een paar maanden: vanaf september 2020 tot januari 2021. Volgens de universiteit was ik toen niveau A2. Maar, klopt dat? Zo weinig lessen, zo weinig contact met de taal. Dubieus. In ieder geval ben ik erna gestopt omdat ik voelde dat ik daar niet zo veel leerde.

Tegelijkertijd had ik het echt druk op de uni. Ik was niet gewend aan het kwartaalsysteem, veel cursussen, veel projecten, alles gebeurde tegelijk. Maar ik was Nederlands niet vergeten: ik was begonnen met Duolingo. Duolingo is... niet zo goed voor het Nederlands. Ik denk dat het heeft geholpen, vooral om mijn woordenschat uit te breiden.

## Het Intensieve Jaar

Op een bepaald moment was ik klaar met de uni en begon full-time te werken. Toen besloot ik om weer aan de slag te gaan en mijn Nederlands te verbeteren. Dit was januari 2023, dus ik woonde al drie jaar in Nederland. Ik heb toen voor een meer informelere school gekozen omdat die goedkoper was, en ik heb daar een B1-cursus gevolgd.

Die cursus duurde een paar maanden en daarna besloot ik om een pauze te nemen. Eerlijk gezegd was B1 een te grote stap, en ik had wat meer structuur nodig. Dat is gewoon hoe ik werk. Rond die tijd begon ik mijn Nederlands meer te gebruiken in winkels, met mijn partner, bij de kapper, etc. Maar het was niet genoeg. Ik wilde meer.

Om meer te bereiken besloot ik in die zomer om nog meer lessen te nemen, maar deze keer bij een andere school, met meer structuur. Na mijn intake, ben ik in [oktober 2023](/2023/10/18/navigating-my-dutch-learning-journey/) met een A2+ cursus begonnen. Ik vond het hartstikke leuk. Na die cursus heb ik nog een B1-, B1 en uiteindelijk B1+ cursus gevolgd. Zo was ik bijna een [heel jaar bezig](/2024/07/04/taking-an-indefinite-break-from-dutch-classes/) met mijn Nederlands. Twee keer per week, twee uur per les. Intens.

Tegelijkertijd begon ik [andere dingen](/2025/08/07/tips-hulpmiddelen-nederlands/) te doen om mijn Nederlands te verbeteren: makkelijkere podcasts beluisteren, artikelen in de krant lezen over onderwerpen die ik interessant vond, meer Nederlands praten, en ook boeken lezen.

Ik heb toen besloten om de Harry Potter-serie in het Nederlands te gaan lezen. Waarom? Dit was een serie die ik al in het Engels had gelezen en daarom kende ik al het verhaal. Ja, de boeken hadden extreem veel nieuwe woorden, maar omdat ik het verhaal al kende, kon ik ze vrij makkelijk volgen. Tegelijkertijd - letterlijk - heb ik naar de audioversie geluisterd. Dus ik las en hoorde tegelijkertijd. Ik denk dat dat heel veel heeft geholpen.

Dat jaar had ik ook het plan om zowel het inburgeringsexamen - A2-taalniveau - als het Staatsexamen NT2 - B1- of B2-taalniveau - te doen. Waarom beide? Weet ik niet. Ik heb in april 2024 het inburgeringsexamen gehaald en een paar maanden daarna het Staatsexamen NT2 Programma II, en dat was B2. Ik was daar een beetje bang voor.

Het ging vrij snel. Ik wilde het Staatsexamen doen, maar ik wist niet of ik de B1 of de B2 zou moeten doen, oftewel: welke ik succesvol kon doen. En wanneer? Terwijl het inburgeringsexamen bijna elke dag plaatsvindt, vindt het staatsexamen maar een paar keer per jaar plaats. En niks kwam goed uit! Om de een of andere reden, heb ik uiteindelijk me voor het B2-examen aangemeld en [het diploma gehaald](/2024/07/23/dutch-b2/)!

Verschillende dingen zijn in de loop van 2024 gebeurd die heel veel hebben geholpen: mijn partner en ik begonnen alleen nog Nederlands tegen elkaar te praten, [Sebastiaan](https://seblog.nl/) en ik begonnen ook in het Nederlands te praten, en ik ben aan een kantoorbaan met Nederlandse mensen begonnen waarbij ik elke dag mijn Nederlands kon oefenen. Ik kan het niet genoeg benadrukken hoeveel impact dat heeft gehad.

## Waar Ik Nu Sta

Het was niet altijd makkelijk. Zoveel frustratie heb ik gevoeld, vooral als ik iets snels wilde zeggen maar de woorden kwamen niet naar buiten. Vooral als je met je partner of op je werk een gesprek aan het voeren bent, dan wordt het soms lastig. Gelukkig heeft iedereen altijd geduld gehad en daar ben ik dankbaar voor.

Het is soms nog steeds lastig, dingen vloeien niet altijd heel soepel. Maar als we naar de tijdlijn kijken van hoe snel dit allemaal is gebeurd: in één jaar ging ik van de beslissing om echt Nederlands te leren naar elke dag Nederlands praten, zelfs op mijn werk. Ik denk dat ik dat pas nu besef: dat gebeurde allemaal in een periode van één jaar. Hoe gek is dat?

Tot slot: ik heb heel veel tijd, moeite, zweet en tranen, gegeven om tot dit punt te komen. Mijn Nederlands is ver van perfect, maar ik ben heel blij dat ik elke dag Nederlands kan praten en dat ik me hier thuis kan voelen zonder het gevoel dat ik dingen niet begrijp. Het is het waard! Veel dank aan Chris en Sebastiaan want jullie waren degenen aan wie ik zo veel vragen heb gesteld.
