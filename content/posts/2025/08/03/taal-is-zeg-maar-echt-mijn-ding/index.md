---
title: Taal Is Zeg Maar Echt Mijn Ding
date: 2025-08-03T12:34:57+02:00
location:
  latitude: 51.44579
  longitude: 5.46157
  locality: Eindhoven
  region: North Brabant
  country: Netherlands
categories:
  - writings
rating: 5
read:
  author: Paulien Cornelisse
  pages: 219
  publisher: Atlas Contact
  uid: isbn:9789045051925
syndication:
  - https://fosstodon.org/@hacdias/114964390752590069
  - https://bsky.app/profile/hacdias.com/post/3lviica6wz62l
tags:
  - reviews
  - book reviews
  - nederlands
  - educational
  - language
thumbnail: image:2025-08-03-taal-is-zeg-maar-echt-mijn-ding
---

*Taal Is Zeg Maar Echt Mijn Ding* is mijn eerste boek van Paulien Cornelisse. Het is eigenlijk het eerste "volwassene" Nederlands boek dat ik lees, laten we het zo zeggen. Het gaat over taal en dingen die mensen zeggen, niet per se expres, maar dingen die gewoon voorkomen.

<!--more-->

Ik heb over Paulien Cornelisse voor de eerste keer in een [blogpost](https://dut.marisabel.nl/2025/03/27/he-he/) van Marisabel gelezen. Zij had het over *Hè Hè*, een ander boek van dezelfde auteur. Toen dacht ik: oh, wat interessant, ik wil dit lezen. Helaas kon ik het boek nergens vinden omdat het niet meer leverbaar is. Het was een speciale boek van het Boekenweekessay.

Nadat ik een beetje meer opgezocht had, zag ik dat de schrijfster nog meer boeken over de Nederlandse taal heeft geschreven, en ik besloot, bijna meteen, om eentje te gaan lezen. Ik wilde al een tijdje een boek in het Nederlands lezen, maar er was niks binnen de Nederlandse fictie die écht fascinerend klonk (dit boek is natuurlijk geen fictie, maar past in mijn interesses).

Paulien heeft niet één, maar drie boeken over de Nederlandse taal. Ik was van plan om eerst *Taal voor de leuk* te lezen - haar nieuwste boek -, maar toen ik bij de boekenwinkel stond heb ik uiteindelijk voor haar eerste boek gekozen.

Misschien omdat ik taal een aantrekkelijk onderwerp vind, heb ik het boek heel leerzaam en interessant gevonden. Ze laat zien hoe de cultuur invloed op de taal heeft, en ook andersom. En daardoor leer je nog meer typisch Nederlandse eigenschappen. Of als je genoeg geïntegreerd bent, herken je zelfs sommige van die eigenschappen in jouw taalgebruik.

Verder is het boek vol met (taal)grapjes. Ik ben verbaasd dat ik de meeste heb kunnen begrijpen, maar er waren wel veel nieuwe woorden. Meestal kon ik de betekenis uit de context kunnen trekken. Als dat niet lukte, heb ik het gewoon opgezocht.

Kortom, ik vond hem een heel leuk interessant leerzaam boek. De kans dat ik haar andere twee taal-boeken ga lezen is hoog, maar ik ga nog even wachten voordat ik dat doe. Het is een goed idee om eerste af te wisselen met andere boeken.
